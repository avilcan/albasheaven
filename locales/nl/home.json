{
  "welcome": "Welkom bij \"Alba's Heaven van Marijke Klein\"",
  "mission": "We zijn hier om honden uit Roemenië een kans te geven op een beter leven",
  "missionFull": "Mijn naam is Marijke Klein en ik zet mij al jaren in voor de Roemeense zwerfhonden. Ze worden veelal uit het dodingsstation gehaald maar ook op straat gevonden of gebracht door Roemenen die ook om dieren geven. De honden komen bij mij of bij particulieren in de opvang. Mijn opvang Alba’s Heaven bestaat uit 10 hectare omheinde grond waar de honden eten, drinken, de benodigde medische zorg krijgen en veilig zijn. In die periode zorgen mijn vrijwilligers en ik dat ze geadverteerd worden op Marktplaats, Facebook en op de website met mooie foto’s en filmpjes.  Zodra een hondje gereserveerd is of naar een opvanggezin in Nederland kan en volledig gevaccineerd is dan kan hij/zij met het eerstvolgende transport mee naar Nederland. De honden worden vervoerd met speciaal dierenvervoer. Het mooie van een opvanggezin is dat ze kunnen wennen aan een huiselijke omgeving, de “luxe” van Nederland of België en alvast wennen. Zo zien wij ook wat hun karakters zijn en is het gemakkelijker om geïnteresseerden te kunnen vertellen of de hond in hun gezinssituatie zal passen. Bij mij en bij de opvangers is het prachtig om te zien dat ze eindelijk de liefde krijgen die ze in het dodingstation of op straat zo gemist hebben. Het mooiste is wel dat je langzaam de angstige en wantrouwende blik in hun ogen ziet veranderen naar een warme, liefdevolle en dankbare blik. Alle honden ouder dan 6 maanden zijn gecastreerd of gesteriliseerd. Alle honden zijn voor transport volledig gechipt, ingeënt, ontwormt, krijgen de wettelijk verplichte wormenpil, vlooienpipet en kennelhoest vaccinatie voor transport en hebben een Europees paspoort en gezondheidsboekje."
}